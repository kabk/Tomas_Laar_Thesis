		
	<!DOCTYPE html>
		<html lang="en">
			<head>
				<link href='http://fonts.googleapis.com/css?family=Noto+Serif:400,400italic,700,700italic' rel='stylesheet' type='text/css' />

			</head>

		    <body>
			<h1>VOORWOORD</h1><br>

		   	<h1>Voorafgaand aan mijn laatste studiejaar was ik al enige tijd bezig om te bedenken waar mijn afstudeerscriptie over zou moeten gaan. Dat is een behoorlijke uitdaging gebleken want er zijn zo ontzettend veel opties om uit te kiezen. Telkens schieten mijn gedachten van onderwerp naar onderwerp en weet ik moeilijk een keuze te maken. Na het lezen van het <a id="single_3" href="img/ftf2000.jpg" title="VanDerLans, R. “First Things First Revisited”, Emigre 51, 1999. p. - Zoals het manifesto zegt — wil ik mijn tijd efficiënt gebruiken, veel plezier hebben in wat ik doe, mijn vaardigheden voor een nuttig doel gebruiken en daarmee beoordelen wat mijn rol binnen grafisch ontwerp is.">First Things First manifesto (2000)</a> voelde ik de drang om deze filosofie op mezelf te reflecteren. Dat heeft mij erg geholpen bij het uitkiezen wat ik voor mijn afstudeerscriptie ben gaan onderzoeken.<br>

			&emsp; &emsp; Door goed naar mezelf te kijken en te onderzoeken waar ik tijdens mijn nu bijna voltooide opleiding grafisch ontwerp veelal mee bezig geweest ben, zie ik een mooi onderwerp dat mij bijzonder veel boeit en erg veel betekenis heeft voor mij als toekomstig ontwerper.<br>

			&emsp; &emsp; Dat ik begin september 2014 een onderwerp wist te kiezen was uiteraard een aangenaam gevoel en hiermee was mijn afstudeeronderzoek begonnen. Omdat ik er tot dat moment alleen maar mentaal mee bezig geweest was, moest ik nu zonder enige voorkennis over het schrijven van een scriptie, mijn onderwerp onderzoeken en zwart op wit zien te krijgen. Wat de nodige spanning met zich mee bracht was dat mijn onderwerp niet in enkele woorden te beschrijven is en ik daarom bewust moest zijn van mijn keuzes tijdens het onderzoek. Hoewel ik door mijn interesse al enige kennis over mijn onderwerp vergaard had, bleef het cruciaal om de correcte informatie te gebruiken. Met behulp van <a id="single_3" href="img/ftf2000.jpg" title="VanDerLans, R. “First Things First Revisited”, Emigre 51, 1999. p. - Zoals het manifesto zegt — wil ik mijn tijd efficiënt gebruiken, veel plezier hebben in wat ik doe, mijn vaardigheden voor een nuttig doel gebruiken en daarmee beoordelen wat mijn rol binnen grafisch ontwerp is.">Warna Oosterbaan</a> ben ik erin geslaagd om de benodigde literaire kennis te vergaren en kon ik met de juiste richtlijnen de gevonden informatie tot een passende afstudeerscriptie compileren.</h1><br><br>

			<a id="single_3" href="img/ag1-orange.jpg" title="Akidenz Grotesk eerste schreefloze letter familie en verdere informatie in het geval van een voetnoot etc.">Tomasbox test</a><br/>

			<a id="single_4" href="img/ag1.gif" title="Akidenz Grotesk eerste schreefloze letter familie en verdere informatie in het geval van een voetnoot etc.">Fancybox test</a>

			<h6>&emsp;</h6>


			<h1>INLEIDING</h1><br>

			<h2>Onderwerp en fascinatie</h2>

			Grafisch ontwerp is een erg complex en dynamisch vakgebied, dat zich uit door middel van omvangrijke en creatieve vaardigheden. Zonder enige kennis van de ideeën en processen uit de geschiedenis, die belangrijk zijn voor de basis van grafisch ontwerp, is het een moeilijk te begrijpen onderwerp.
	
			Om grafisch ontwerp beter te begrijpen moeten we ons richten tot de rijke historie die het reeds heeft ontwikkeld. Het is van belang om te kijken naar stromingen als de Arts and Crafts, de Stijl, Bauhaus en de modernistische stijl. Het waren deze stromingen die de functionaliteit hoog in het vaandel hadden. Zij waren ervan overtuigd dat ontwerp een betekenis en een doel nodig had, en niet puur op stijl kon functioneren om succesvol te zijn. Volgens de modernistische stromingen was er al genoeg oppervlakkig werk. De modernisten vonden dat zij de taak hadden om meer diepgang te geven en het ontwerp naar behoren te laten functioneren. Door de opkomst van het modernistische tijdperk dat voor een betere en andere economische situatie zorgde, was er ruimte voor ontwikkeling in de sociale en politieke gebieden. Tegelijkertijd was er een grote groei in de industrialisatie met machines en fabrieken. Dit had een grote invloed op de kunstwereld en de architectuur maar ook de literatuur veranderde, wat effect had op de typografie en het gebruik daarvan.
	
			Dit is waar voor mijn onderzoek een interessante periode aanbreekt, waarbij ik verder in wil gaan op de ontwikkelingen van typografie en letterontwerp. Letterontwerp is een term die nauw verbonden is met grafisch ontwerp, het is een hulpmiddel en een toepassing die veel functionaliteit heeft. Grafisch ontwerp is een beroep dat zich manifesteert rondom communicatie en bij communicatie wordt informatie met elkaar gedeeld door middel van bijvoorbeeld beeld, symboliek en tekst. Teksten zijn er om te lezen en om te kunnen lezen moet je letters kennen. Ondertussen lees je niet zomaar letters, maar allerlei soorten letters. Zonder dat we het door hebben lezen we per dag enorm veel tekst. Tekst met grote letters, kleine letters, dik, dun, enzovoort. We lezen zonder letters bewust te zien. Door het onderscheid in de grootte, dikte, vorm, constructie en andere zaken kunnen we onderscheiden wat kopjes zijn, wat belangrijk is, wat op moet vallen of wat reclame is. Het zijn letters met een functionele en visuele waarde.

			De middelen waarmee tekst gepresenteerd wordt kunnen voor een typografische vormgeving zorgen waarmee de lezers gestuurd kunnen worden. Dit is een lastige, ingewikkelde maar vooral uitdagende taak die door de komst van de digitale technologie een bredere horizon dan ooit tevoren heeft gekregen. Daardoor is het werkveld van grafisch ontwerp zo breed uitgestrekt. Het is van belang dat we die veranderingen omarmen en daarmee visuele uitingen weten te creëren. Bij Grafische Ontwerp is het van belang dat je een concept op een passende manier communiceert, typografie en letterontwerp zijn daar een medium voor.<br><br>

			<a id="single_3" href="img/ag1.gif" title="Akidenz Grotesk eerste schreefloze letter familie en verdere informatie in het geval van een voetnoot etc.">Tomasbox test</a><br/>

			<h2>Onderzoeksvraag en opbouw.</h2>

			Typografie is iets waar we elke dag mee geconfronteerd worden. Bij het lezen van de krant of als we online gaan. Het geschreven woord opent een wereld voor ons en brengt informatie. Dit doet het al eeuwen lang. Typografie is een medium dat ons helpt met communicatie van inhoud met een breed scala aan onderwerpen. Bovendien is het zo dat de bijzonderheden van typografie veel verder reiken dan de tekstuele inhoud van een tekst, de esthetische kwaliteit van een lettertype wordt bereikt door een harmonieuze relatie tussen vorm, inhoud en doel.

			Die esthetische kwaliteit kunnen we bereiken door middel van het ontwerpen van letters en lettertypes. Het vakgebied letterontwerp behandelt het ontwerpen van letters en is een zeer gespecialiseerde discipline. Het ontwerp van een lettertype representeert de zoektocht naar de juiste vorm om taalkundige boodschappen te kunnen verkondigen. Dat kan door te experimenteren met leesbaarheid en visuele expressie van de letters. Maar letterontwerp moet geen onderwerp van toeval zijn. Het concept komt voor het ontwerp. Een lettertype moet ontstaan vanuit een bepaald doel, door een ontwerp te versterken of door zelf het concept te zijn. Daardoor is het erg interessant om in deze materie te duiken.

			Tijdens mijn studie grafisch ontwerp aan de KABK heb ik ontdekt dat mijn manier van werken en mijn visuele taal door een aantal beslissende handelingen en principes wordt bepaald. Veelal is het zo dat grafisch ontwerpers een werkmethode hanteren waar zij zichzelf comfortabel bij voelen. Een werkmethode die ontwikkeld wordt vanuit een speciale interesse of een talent waarmee de ontwerper zichzelf kan presenteren. Dat is waar bij mij de interesse voor letterontwerp is ontstaan. Het sprak mij aan omdat het enorm veelzijdig is, een rijke historie heeft en omdat het bijzonder functioneel is. Daarom heb ik mijzelf de vraag gesteld: Wat kan letterontwerp toevoegen aan visuele communicatie? Om die vraag te beantwoorden ben ik in dit uiterst interessante onderwerp gedoken en probeer ik mijn kennis over deze discipline aan te vullen alvorens een conclusie over mijn vraag te kunnen trekken.

			Deze scriptie is opgebouwd uit drie hoofdstukken waarin aandacht wordt besteed aan informatie die belangrijk is voor het zoeken naar de antwoorden op mijn onderzoeksvraag. Hoofdstuk 1 zal onderzoeken en inlichtingen geven over het ontstaan van de conventionele vormen van letters. Dit doe ik aan de hand van werken zoals: De vorm van tekst van Jan Middendorp. Dit is een schat aan informatie over leesgedrag, lettertypes en is een gids voor iedereen die letters gebruikt en daar meer over wil weten. Maar ook The New Typography: A Handbook for Modern Designers van Jan Tschichold, dat een van de meest invloedrijke typografische manifesten van de vorige eeuw was. 

			In hoofdstuk 2 zal ik een aantal factoren behandelen die invloed hebben op het ontwerpen van goede lettertypes. Ik zal met behulp van verscheidene auteurs, uitgevers en letterontwerpers, zoals Robin Kinross, Gerard Unger en Stuart Bailey, deze invloeden behandelen en belichten door middel van voorbeelden in tekst en beeld. Hoofdstuk 3 is een drievoudige casestudie waarin ik in ga op de beweegredenen achter een aantal lettertypes die als voorbeelden genoemd worden in hoofdstuk 2. Deze lettertypes lenen zich naar mijn mening uitstekend als proefmodel voor uitleg over mijn onderzoeksvraag en kunnen opheldering geven over de kwestie.

			Tot slot zal ik in de conclusie het gehele onderzoek beknopt samenvatten en zal ik aan de hand van mijn bevindingen concluderen, wat letterontwerp kan toevoegen aan visuele communicatie.<br><br>

			<h6>&emsp;</h6>

			<a id="single_4" href="img/ag1.gif" title="Akidenz Grotesk eerste schreefloze letter familie en verdere informatie in het geval van een voetnoot etc.">Fancybox test</a>

			<div id="test">test</div>

			<h1>1 — DE VORMEN VAN LETTERS</h1><br>

			Tegenwoordig zijn we allemaal bekend met het Latijnse alfabet. Dit wordt voor vrijwel alle westerse spellingen gebruikt. Ook onze Nederlandse spelling. We leren dit vanaf de beginjaren op school en kennen het alfabet en zijn lettervormen als geen ander. De Latijnse lettervormen mogen als vanzelfsprekend overkomen, toch is er een lang proces aan vooraf gegaan. .<br><br>

			<h2>1.1 — Letterontwerp: Korte geschiedenis</h2>

			Latijnse letters hebben net als grafisch ontwerp een rijke historie en in de loop van de tijd hebben ze verschillende vormen aangenomen. De manier waarop de vormen van letters tot stand kwamen heeft alles te maken met de hulpmiddelen die letterontwerpers daarvoor gebruikten. Dit begon analoog met rietpen of een kwast. Door een samenwerking van ogen en handen hebben letters hun huidige vorm gekregen. Door te schrijven en te lezen zijn de letters gevormd. Waarbij de toepassing verschilt in uiteenlopende situaties, groot voor veraf en kleiner voor dichterbij. Met de tijd kwam ervaring en logica, waardoor de geaccepteerde vormen van het schrijven werden vervangen door bewuste en planmatig gevormde drukletters. Bij deze ontwikkelingen werd er aandacht besteed aan de ideale leessituatie voor de lezers. Het belangrijkste was een aangename balans te vinden tussen de afwisselingen van het zwart en wit van de letters. Vanuit dit principe ontstonden lettertypes ontworpen voor de drukpers. 

			Eerst leken deze letters veel op de lettervormen die ontstaan door het schrijven met de brede pen. Maar door nieuwe ontwikkelingen in de druktechniek bedacht door Johannes Gutenberg, ontstond een nieuw materiaal: losse drukletters. Door dit nieuwe materiaal ontstonden er nieuwe ideeën over de mogelijkheden van letters, en kreeg het beroep letterontwerper een nieuwe impuls. Goed ontworpen lettertypes voor veelvuldig gebruik waren nu nodig. Ontwerpers als Nicolas Jenson en Francesco Griffo staan aan de basis bij het ontwerpen van de voor ons bekende Romeinse lettervormen (fig.1). Ze werden hierbij geïnspireerd door de Romeinse steengravure(fig.2). Toch blijft het lastig te bepalen wat de ware vormen van letters zijn, er is geen definitieve maatstaaf. 

			Lettertypes hebben gemeenschappelijke vormen van letters, ieder lettertype zal afwijken van het andere. Door veranderingen in de maatschappij en technische ontwikkelingen in de typografie veranderen letters mee. Sommige van die lettertypes gaan heel lang mee, en zijn op die manier een gewoonte geworden. Dit zijn de lettertypes die voor vrijwel iedereen als conventionele letters worden beschouwd. De “CONVENTIONELE ” vormen zijn meer een groep veel gebruikte lettertypes. De grondvormen zijn gedurende honderden jaren weinig veranderd maar de contouren van letters zijn constant in beweging. De constructie van de Romeinse letter domineert heel lang de typografie tot aan het begin van de 20ste eeuw als het moderne tijdperk aanbreekt.<br>

			<h2>1.2 — Een typografische hervorming</h2><br>

			Eind negentiende, begin twintigste eeuw is een belangrijk tijdperk voor letterontwerp. Voorafgaand aan deze periode wordt er hoofdzakelijk gebruik gemaakt van schreefletters (fig.3) in grafische toepassingen. Maar de passie voor nieuwe typografie die begin twintigste eeuw ontstond creëerde een stortvloed aan schreefloze lettertypes (fig.4). De modernistische ideeën van De Stijl en het Bauhaus zijn begin twintigste eeuw overgewaaid naar bijna alle vormen van typografie.

			Deze periode is voor letterontwerp een ware revolutie. Letterontwerp word gebruikt als vorm van zelfpresentatie, ontwerpers creëren een eigen stijl, een kenmerk zodat ze opvallen en eruit springen. De letterontwerper geeft zichzelf een hogere rol en letterontwerp functioneert steeds meer als medium voor visuele expressie. In deze periode zijn er ontwerpers zoals de Duitser Peter Behrens, die met toonaangevende nieuwe en opwindende toepassingen voor typografie bezig zijn. Het is de periode waarin de schreefloze letter zijn intrede doet, een typografische hervorming. Rond de vorige eeuwwisseling ontstond er veel meer interesse in het gebruik van deze schreefloze lettertypes omdat ze het gevoel van die periode goed weergaven.

			Een veelgebruikt en toonaangevend lettertype dat in 1898 wordt uitgegeven is de Akzidenz Grotesk (fig.5) van Berthold lettertype gieterij. De opkomst van de industrialisering in diezelfde periode droeg bij aan de populariteit van dit soort schreefloze letters. De lettervormen kregen een mechanische verschijning, steriel en industrieel. Schreefloze lettertypes hanteren dezelfde conventionele vormen als schreeflettertypes alleen ontdoen ze zich van schreven en het contrast van dikke en dunne gedeeltes in de lettervormen wordt minder. 

			Een ander interessant schreefloos lettertype, een favoriet van mijzelf is het DIN lettertype (fig.6). Compleet geconstrueerd uit mechanische principes van de modernistische periode. De vorm en efficiëntie van de letters geeft goed de sfeer van die periode weer. In hoofdstuk 3 volgt meer uitleg over het ontstaan van dit lettertype.

			Voorafgaand aan de twintigste eeuw zijn er weinig grote verschillen in het gebruik van lettertypes. Maar de eerste decennia van de twintigste eeuw zijn een ware omschakeling. Dat ondervond Jan Tschichold ook en hij vroeg zich af of dit met expressie te maken had. Men beargumenteerde dat de nieuwe schreefloze letters geen expressie hadden. De modernistische periode waarin Tschichold leefde was die van eenvoud, duidelijkheid en afwijzen van overbodige toepassingen. Dit was volgens hem de perfecte periode voor schreefloze lettertypes. De schreefloze letter ontdeed zich van alle overbodigheid en had geen doel anders dan de hoogste helderheid te hebben. De perfecte expressie voor die tijd, vond hij. Zijn boek The New Typography is een manifesto voor modernistisch ontwerp en het gebruik van schreefloze lettertypes. 

			Dit tijdperk aan het begin van de twintigste eeuw is samen met de historie die daaraan vooraf ging (hoofdstuk 1.1) het fundament voor hedendaags letterontwerp. Het heeft de conventionele grondvormen van letters doen ontstaan. Het heeft typografie begrijpbaar gemaakt. Bovendien staat het aan de basis van de schreefletters, schreefloze letters en alles wat daaruit is voortgekomen aan hedendaagse lettervormen. Dit is de basis waar vanuit letterontwerpers aan de slag gaan. Met deze kennis, waarvan ik maar een klein gedeelte belicht heb, ontstaat de mogelijkheid om letters vorm te geven op een functionele of visuele manier. Aan de ene kant kan letterontwerp toegepast worden als functioneel hulpmiddel. Aan de andere kant kunnen letters vormen aannemen die visuele ondersteuning bieden voor de toepassing waarvoor ze gemaakt zijn.<br><br><br>

			<h2>1.3 — Digitale ommekeer</h2>

			Letterontwerp was tot in de jaren ’80 van de 20e eeuw een analoge bezigheid. Schetsen werden handmatig getekend en wanneer goed genoeg bevonden door een letteruitgeverij pas gemaakt en uitgegeven. Maar midden jaren tachtig kwamen de eerste letterontwerp programma’s voor desktopcomputers op de markt. De letterwereld werd daardoor volledig op zijn kop gezet. De pixel en lage beeldscherm resoluties zorgden ervoor dat letterontwerpers nieuwe oplossingen moesten bedenken. Naarmate de beeldscherm resolutie toenam werd digitale typografie steeds toegankelijker. Computers werden steeds beter wat ervoor gezorgd heeft dat alle processen van letterontwerpen sneller uitgevoerd konden worden. Er ontstonden veel meer lettertypes. Maar of letters nu digitaal of handmatig gemaakt worden, de functionaliteit en de esthetiek die ze hebben komen voort uit de vormgeving, niet uit de techniek. In het volgende hoofdstuk volgt er opheldering over deze kwestie.<br><br>

			<h6>&emsp;</h6>

			<h1>2 — FUNCTIONALITEIT EN ESTHETIEK</h1>

			De vormkeuze van een letter kan cruciaal zijn voor de aantrekkelijkheid en doelmatigheid van een lettertype. Daarbij gaat het niet alleen om de esthetiek van de lettervormen maar ook om wat ze kunnen presteren. Bij letters draait het vrijwel altijd om functionaliteit omdat letters er zijn om tekstuele informatie te verschaffen. Maar naast dragen van tekstuele informatie, kunnen letters ook visuele kracht bijzetten. 

			Verschillende lettertypes krijgen hun karakter door verschillende ideeën, eerst had dit veelal te maken met de tijdsperiode waarin ze tot stand kwamen (hoofdstuk 1.2). Maar met de tijd veranderen de conventies en met de conventies voor wat een goed lettertype is, veranderden de lettertypes. Ook in onze tijd geeft typografie aan hoe onze cultuur er voor staat, we zien een enorme diversiteit aan lettertypes. De oorzaak hiervan is dat we nu weinig tot geen gemeenschappelijke dromen hebben die begin jaren twintig voor drastische typografische veranderingen zorgden. Dit soort drastische veranderingen zullen we tegenwoordig niet snel meer ondervinden. Want ons tijdperk heeft niet zulke sterke standpunten, die periode springt eruit omdat er industrieel enorme technologische vooruitgang geboekt werd en er een nieuwe vorm van letters aan populariteit won. 

			Met de tijd zijn prachtige gespecialiseerde typografische vaardigheden verloren gegaan, maar dit hoeft niet perse een slechte ontwikkeling te zijn. Ontwerpers hebben veel meer vrijheid dan vroeger en zijn niet beperkt tot analoge omstandigheden (hoofdstuk 1.3). Bij letterontwerp blijven er altijd argumenten over goede en minder goede letters en lettertypes. Geschiedenis, traditie en conventies spelen daarin vaak een grote rol. Experimentele lettertypes zijn vandaag de dag veel gewoner geworden, de vraag of ze goed functioneren heeft te maken met de toepassing waarvoor ze gebruikt worden. Het is aan de letterontwerpers om goede lettertypes te ontwerpen die gebruikt kunnen worden door grafische ontwerpers. Als de lettervormen van een lettertype voortkomen uit een functioneel of visueel concept dan is het lettertype beter te gebruiken.

			Voor mijn onderzoek is het belangrijk om te kijken naar twee beslissende toepassingen die invloed hebben bij het ontwerpen van een lettertype. Dat zijn: LEESLETTERS dit is de praktische kant. Daarover vertel ik in het eerste gedeelte van het volgende hoofdstuk. Daarbij ligt de nadruk op leesbaarheid want lang niet iedereen wil uitgesproken lettertypes. In het tweede deel behandel ik KIJKLETTERS waar bij het ontwerpen de nadruk op de esthetische waarde ligt. Waar uitgesproken juist van belang is. Deze twee toepassingen zijn altijd met elkaar verbonden en vullen elkaar prachtig aan. Maar toch zit er een verschil in dat van grote invloed is bij het ontwerpen. 
			<br><br>

			<h2>2.1 — Leesletters</h2><br>

			Wat is een startpunt voor het ontwerpen van een nieuw lettertype? Er zijn verschillende startpunten. Een goed startpunt is: waar en hoe gaat het lettertype gebruikt worden en hoe groot? Schaal is een erg belangrijke factor die bepalend is voor de visuele expressie van een lettertype. Leesletters zijn dikwijls eenvoudig en economisch, met heldere en herhaalbare instructies die makkelijk te volgen zijn. 

			Leesletters ontstaan vooral uit een functioneel concept. Functionaliteit is erg belangrijk bij leesletters. Hoe lezen de letters? Houdt het de aandacht vast? Werken ze goed in boeken of kranten? Blijven ze goed leesbaar bij grotere afstanden? Dat zijn belangrijke aandachtspunten die meespelen bij de functionaliteit van lettertypes. Gerard Unger heeft hier een passend onderzoek naar gedaan in zijn boek Terwijl je leest, waarin zijn lettertype Swift (fig.7) wordt behandeld. Een leesletter, in eerste instantie speciaal ontworpen voor kranten maar door de uitstekende leesbaarheid voor meer toepassingen te gebruiken. De schreven van het lettertype creëren een aangenaam ritme waardoor het makkelijker leest. In hoofdstuk 3 vertel ik meer over dit lettertype het ontwerp ervan.

			De meeste schreeflettertypes zoals de Swift functioneren het beste in doorlopende tekst van enige lengte en op kleiner formaat. Letters worden per stuk ontworpen maar moeten uiteindelijk als geheel samenwerken om goed te functioneren als tekst. Het collectief is minstens zo belangrijk. Schreefletters werken beter in tekst door gelijksoortige elementen een gelijke behandeling te geven. De bogen in de letters zo gelijk mogelijk, de schreven aan de letters, stokken en staarten gelijkwaardig behandelen, dit soort zaken tellen allemaal mee. Schreeflettertypes komen over het algemeen het dichtst in de buurt van de traditionele conventies.

			Maar niet alleen schreefletters functioneren goed als leesletters, schreefletters zijn vaak zo ontworpen dat er relatief veel tekst op een pagina kan. Schreefloze letters kunnen uitkomst bieden wanneer je alleen een paar woorden gebruikt die van veraf goed leesbaar moeten zijn. Bijvoorbeeld verkeersborden. Daarbij is het belangrijk dat de lettervormen heel open zijn, in dit geval zijn schreven aan letters niet nodig. Leesletters zijn cruciaal bij het maken van bewegwijzering systemen. Hierbij is het van groot belang dat alles goed leesbaar en voor iedereen goed te zien is. In dit geval is het functioneler om schreefloze letters te gebruiken. Hier zijn geen definitieve regels voor, schreefletters worden dikwijls op posters gebruikt. Experimenteren is een belangrijk onderdeel van ontwerpen.

			Een ander voorbeeld voor leesletters zijn letters voor het openbaar vervoer. Voor duidelijke routes en naamplaatsen is het van belang om te beginnen met goede typografie. Door het gebruik van een lettertype dat aan die functies voldoet is er al een groot probleem opgelost. FF Transit (fig.8) uit 1991 werd speciaal voor die reden ontwikkeld voor het Berlijnse openbaar vervoer (BVG). Het lettertype werd ontworpen onder leiding van Erik Spiekermann. Door de schreefloze vrij langwerpige letters met veel witruimte ontstaat er een open letter die door de neutraliteit voor iedereen makkelijk te lezen is. De rustige vorm toont de inhoud van de tekst het best. Er is dus weinig ruimte voor visuele expressie, lijk het. Dat is absoluut niet waar want het doel is hier juist om neutraal te zijn en tegelijkertijd extreme leesbaarheid te behouden. Het is een letter die op de achtergrond zijn werk doet door goed leesbaar te zijn en verder voor niet te veel afleiding zorgt. Dat schept zijn eigen open en voor iedereen toegankelijke expressie, en is door zijn neutraliteit breed in te zetten.

			Ruimtes binnenin en rondom de letters zijn belangrijk. Ontwerpers kijken regelmatig naar positieve en negatieve plekken van de letters. Lezers nemen niet alleen de letters op maar ook de achtergrond. Ze reageren zowel op wit als op zwart, op vorm en op tegenvorm. Ceremony (fig.9) ontstaan vanuit een samenwerking tussen Studio Joost Grootens, Barbara Hoffmann en Slávka Pauliková, is een lettertype speciaal gemaakt voor indexering. Dit lettertype speelt met die positieve en negatieve ruimtes van letters. Het is in mijn ogen het ideale bruggetje van LEESLETTERS naar KIJKLETTERS waarover het volgende deel van dit hoofdstuk gaat. Ceremony is een lettertype dat een beetje van beide heeft. De schreefloze lettervormen bieden goede leesbaarheid en de vormen die zijn toegevoegd zijn visuele herkenningspunten die samenwerken met de tekst voor duidelijke navigatie bij kaarten en infographics. <br><br>

			<h2>2.2 — Kijkletters</h2><br>

			Bij leesletters draait het om leesbaarheid en is het belangrijk dat de inhoud van de tekst duidelijk overkomt, kijkletters mogen daarentegen meer uitgesproken zijn. Kijklettertypes richten zich over het algemeen veel meer op de esthetische kwaliteit die ze bijdragen. Op die manier kan informatie door meer dan de inhoud van de tekst gecommuniceerd worden, namelijk door de vormgeving van de letters.

			Omdat kijkletters helpen door visuele expressie is het van belang ze uitgesproken te gebruiken. Vaak worden dit soort letters daarom op groter formaat gebruikt. Het zijn meestal korte teksten die de lezer enthousiast maken. Vaak zijn dit soort lettertypes in tegenstelling tot de conventies ongewone lettervormen. Dergelijke lettertypes worden ingezet om van oude gewoontes af te stappen, maar er is geen sprake van vervanging. Gewone letters (leesletters) blijven hun eigen werk doen en ongewone letters (kijkletters) vervullen meestal andere taken, aandacht trekken, ze dagen de lezer uit en verrassen.
 
			Een kijklettertype heeft de vrijheid om door een visueel en/of functioneel concept gevormd te worden. Het lettertype AB Eiffel (fig.10) van André Baldinger is een representatie van de Eiffeltoren. Het concept ontstond vanuit een nieuw bewegwijzeringssysteem voor de Eiffeltoren in Parijs. Tijdens het maken van het lettertype werd het duidelijk dat het niet perse op de vorm van de Eiffeltoren aankwam maar meer op de constructie en structuur. Door de structuur als basis voor het lettertype te gebruiken kon het lettertype de uitstraling van de Eiffeltoren hebben maar tegelijkertijd leesbaar blijven. Een goed samenspel tussen visuele expressie en functionaliteit wat voor een bewegwijzeringssysteem belangrijk is. Dit laat zien hoe veelzijdig letters kunnen zijn door de juiste vorm van ontwerpen.

			Een ander interessant voorbeeld is het lettertype Dess (fig.11) van Karl Nawrot. Dit lettertype functioneert met zijn aparte vormen als visueel aantrekkelijk maar tegelijkertijd is het een identiteit. Het werd ontwikkeld voor de Bauhaus Dessau Foundation wat alles bepalend was voor de vormen van de letters. Dit lettertype is een mooie vertaling van het Bauhaus en een aantal van zijn ontwerpers, wat door middel van intelligente visuele beslissingen kenbaar is gemaakt. In hoofdstuk 3 is meer informatie te vinden over dit lettertype en de manier waarop het tot stand kwam.

			Letterontwerpers gaan dikwijls met technische functies aan de slag. De uitkomst van zo’n ontwerp is vaak experimenteel en kijkt naar de mogelijkheden binnen de technische restricties. Zo is Rene Knip in samenwerking met Janno Hahn op het idee gekomen om het project Arktype te ontwikkelen. Arktype richt zich tot de functionaliteit van de letter buiten het geprinte en digitale platform. Deze wereld is heel anders dan die van print en digitale media. Het is een project met voorbedachte lettervormen die met verschillende technieken en materialen kunnen worden toegepast voor ruimtelijke projecten, zoals architectuur. Met dit project betreden ze de wereld van het fysieke en dat doen ze door hun letterontwerpen daarop aan te passen. Een mooi voorbeeld van de 25 lettertypes die ze voor het project creëerden is lettertype 18 — Random Stencil (fig.12), een stencil dat voor elke letter verschillende varianten heeft. Het heeft subtiele ronde vormen waardoor het makkelijk en sneller is uit te frezen. 

			De hedendaagse digitale technieken zijn een andere bron van inspiratie voor het ontwerpen van lettertypes. Met speciale software en nieuwe digitale technieken proberen letterontwerpers letters te manipuleren door middel van digitale processen. In het boek Typeface as Program wordt geëxperimenteerd met software die de vormen, breedte, hoogte en dikte van de letters doormiddel van codering verandert. De visuele expressie wordt bepaald door het programma. RanDoom (fig.13) is een van die experimenten, waarbij vier verschillende stijlen, schreef, schreefloos, hoog en laag contrast willekeurig door elkaar gemengd worden door de software. 

			In tegenstelling tot leesletters zijn kijkletters vaak beperkt in gebruik vanwege het uitgesproken karakter. De visuele impact die ze hebben kunnen vaak alleen het doel dienen waarvoor ze gemaakt zijn. In het volgende hoofdstuk heb ik onderzoek gedaan naar drie verschillende lettertypes.<br><br>

			<h6>&emsp;</h6>

			<h1>3 — CASESTUDIES</h1>

			Dit hoofdstuk behandelt drie lettertypes die de functionele en visuele waarde van letterontwerp benadrukken. De lettertypes zijn gekozen omdat ze drie belangrijke kanten van letterontwerp belichten. Het eerste voorbeeld: DIN is een model van lettervormen die zijn ontstaan vanuit een tijdperk. Letterontwerpers worden beïnvloed door de tijd waarin ze leven en de techniek die ze voor handen hebben. Vandaag de dag geldt dat nog steeds. Het tweede voorbeeld: Swift behandel ik omdat het uit de oude conventies geboren is, maar voor moderne toepassingen gemaakt werd. De functie waarvoor het lettertype bedoelt is, was alles bepalend voor de vormen. Het derde lettertype dat ik behandel is Dess. Een lettertype dat zo ontworpen is dat het zowel visueel en tekstueel functioneert. Het communiceert doormiddel van de inhoud van de tekst maar ook door de vormen waarmee de kijkletters gemaakt zijn.

			<h2>3.1 — Albert Jan Pool (1960 -heden)</h2><br>

			Albert Jan Pool is een Nederlandse letterontwerper die woont en werkt in Hamburg, Duitsland. In 1996 maakt Pool een moderne variant van het DIN lettertype: FF DIN. In 2004 werd hem, op uitnodiging van het Druckkunst-Museum in Leipzig, gevraagd een lezing te komen houden over dat lettertype. Dat werd de start voor zijn onderzoek naar de geschiedenis van het lettertype DIN.

			<h2>DIN lettertype</h2><br>

			Albert Jan Pool is een Nederlandse letterontwerper die woont en werkt in Hamburg, Duitsland.In 2004 werd op uitnodiging van het Druckkunst-Museum in Leipzig hem gevraagd om een lezing te komen houden, dat werd de start voor het onderzoek naar het lettertype DIN.
			<br>

			DIN is de naam voor het Deutsche Institut fur Normung  en is de naam van het steeds groter wordende schreefloze lettertype. Het lettertype DIN heeft een lange en interessante geschiedenis. Zijn oorsprong ligt bij een door de KPEV gemaakt lettertype dat geschikt was voor op treinen, schema’s en blauwdrukken. Rond 1917 werkte het Deutsche Institut fur Normung aan een universeel lettertype dat moest worden gebruikt door heel Duitsland, het moest de gelijkmatigheid en standaard van kwaliteit en efficiëntie van het nieuwe Duitsland uitstralen. De eerste varianten waren gebaseerd op een grid (fig.14). Het lettertype had een consistente stokbreedte en ronde bogen, waardoor het gemakkelijk was om duplicaten te maken op allerlei toepassingen. 

			De populariteit werd versterkt door het vermogen van de letter om neutraal te zijn en door de objectieve manier van het dragen van informatie. De vroege variant van het DIN lettertype was vrij van de sociale en culturele lading die andere lettertypes hadden. Het handjevol schreefletters uit die tijd dat veelal werd gebruikt voor boeken werd geassocieerd met elitaire en sociale ongelijkheid. Het voor toen zeldzame schreefloze lettertype was puur en had geen variaties in de stokken en extra details. Het was leesbaar voor iedereen. De vormen van de letter kwamen voort uit een gridsysteem in plaats van de schrijfbewegingen van de menselijk hand. Dit maakte het voor de modernisten en constructivisten een populaire letter die het machinetijdperk goed illustreerde. Door de ontwikkeling van DIN 1451 kwam er een echte standaard van de lettervorm. Dit lettertype werd in 1936 uitgegeven en werd wezenlijk de standaard voor alle de publieke belettering in Duitsland. 

			De principes van het grid zijn het concept voor dit lettertype. Maar de constructie was in de ogen van de typografen niet om serieus te nemen want het voldeed niet aan de historisch correcte regels van de leesbaarheid, waardoor het lettertype een lange tijd verdwijnt. Door de opleving van de Bauhaus in de jaren ’80 werd het DIN lettertype weer populairder. Maar het duurde tot 1995 voor er een typografisch correcte versie verscheen. In opdracht van Erik Spiekerman’s uitgeverij Font Font maakt Albert Jan Pool een versie met 5 verschillende gewichten. Het lettertype verschilt niet veel van de DIN 1451 maar je ziet dat er veel meer aandacht aan is besteed en gemaakt was voor een breder gebruik van de letter. Dit heeft zeker geholpen want FF DIN is nu een van de meest gebruikte lettertypes ter wereld.<br>

			<h2>13.2 — Gerard Unger (1942 - heden)</h2><br>

			Internationaal een van de bekendste Nederlandse letterontwerpers en een zelfstandig ontwerper die graag letters ontwerpt die dicht in de buurt van de conventionele vormen komen. Dit doet hij omdat het hem bijzonder interesseert. Zijn oeuvre bestaat uit een groot aantal lettertypes die wereldwijd in gebruik zijn. Een aantal van die lettertypes zijn speciaal gemaakt voor kranten en hebben daarom bijzonder functionele vaardigheden.<br>

			<h2>Swift Lettertype</h2><br>

			Bij het ontwerpen van een krantenletter is het belangrijk om op de zware omstandigheden van de krantenproductie te letten, en op de hoeveelheid tekst die in een krant komt. Al te fragiel materiaal sneuvelt door de supersnelle productie. En zware en lompe letters lopen dicht door de inkt op die kleine schaal. 

			Gerard Unger heeft speciaal om die reden het lettertype Swift (1985 en 1995) ontworpen. Het was een reactie op de krantenletters die toen werden gebruikt. En niet goed functioneerden, concludeerde hij. De Swift heeft grote schreven zodat de letters makkelijk woorden vormen. De binnenvormen zijn door de horizontale aanpak zeer groot, waardoor de letters onder extreme omstandigheden helder en leesbaar blijven. De letter heeft een grote x hoogte en lange staarten, zodat die genoeg ruimte krijgen. Swift is Engels voor gierzwaluw (fig.15) en Unger liet zich door deze vogels inspireren voor dit lettertype. 

			“De Gierzwaluw — Het is mijn favoriete vogelsoort, die dag en nacht in de lucht is, alles vliegend doet met zwier en vaart. Eind april, begin mei arriveren ze in Nederland punctueel en betrouwbaar, en begin augustus vertrekken ze weer. Het lettertype heeft schreven als vlerken en de bogen weerspiegelen de snelheid waarmee de vogels in de lucht hun bochten nemen… 

			… De schreven lijken op de enorme vlerken van de gierzwaluwen, die langer zijn dan hun gedrongen en gestroomlijnde lichamen. De punctualiteit waarmee ze aankomen en vertrekken, de scherpte van hun silhouetten, hun snelheid en ook hun onaantastbaarheid leken mij vergelijkbaar met journalistieke eigenschappen.” 

			De bedoeling van het lettertype was, dat bij groot gebruik van Swift de opvallende details aantrekkelijk zijn voor koppen en kleine teksten. En bij kleiner gebruik zorgen dezelfde details voor behoud van levendigheid en leesbaarheid. Tijdens het ontwerpen heeft Unger rekening gehouden met de functie van het lettertype. Door aantrekkelijke details weet hij een visuele waarde aan de letters mee te geven. In de details zit de inspiratie voor de letter, de gierzwaluw. Zoals hij zelf zegt in bovenstaande quote, is het concept ontstaan door te kijken naar journalistieke eigenschappen. Deze eigenschappen vertaalde hij in een vogelsoort en dit creëerde de basis voor zijn lettervormen.<br>

			<h2>3.3 — Karl Nawrot (1976 - heden)</h2><br>

			Een Franse grafisch ontwerper die zijn werk vervaardigt tussen een mix van van illustratie, letterontwerp en sculpturen. Zijn werk onderzoekt basisvormen en patronen door met abstractie te werken, en daarvan de verschillende mogelijkheden te onderzoeken. Dit doet hij door met een eigenzinnige en tekenachtige stijl te werken, waarbij hij zijn eigen gereedschap en hulpmiddelen maakt. Met gebruik van deze hulpmiddelen onderzoekt hij de mogelijkheden van vormen, patronen en maakt hij verbluffende letterontwerpen.<br><br>

			<h2>Dess Lettertype</h2><br>

			In samenwerking met Our Polite Society ontwikkelt Nawrot een lettertype met de naam Dess dat gebruikt zal worden voor de 2012 identiteit van Bauhaus Dessau Foundation. Het lettertype bestaat uit vier verschillende stijlen die gebaseerd zijn op vier verschillende persoonlijkheden van de beroemde Bauhaus stroming. 

			Dess Josa (fig.16) is gebaseerd op een stencil lettertype van Jozef Albers, waarbij hij geen eerbetoon wilde maken, maar zijn eigen sjablonen gebruikte om de letters te tekenen. 

			Dess Breu is geïnspireerd door Marcel Breuer’s architectuur waarbij hij het meest werd beïnvloed door The Parador Ariston, een gebouw ontworpen door Breuer (fig.17). Foto’s van het gebouw gaven Nawrot het gevoel dat hij niet meer in een ruimte stond maar meer in een soort grot of een nest. Dat idee bracht hij over naar het ontwerp van deze variant. 

			Dess Mona had een foto van the Light Space Modulator (fig.18) ontworpen door Laszlo Moholy-Nagy als startpunt. De eerste schetsen van het lettertype waren een reeks collages gemaakt met verschillende componenten geïnspireerd door zijn machine. Die werden gemonteerd op dia's en vervolgens vastgelegd op polaroids. Dit zorgde voor een goede basis voor het lettertype. Daarna verwijderde hij de stippen. De elementen van de andere twee eerder gemaakte lettertypes gebruikte hij om tot een definitief lettertype te komen. 

			De laatste van de vier stijlen is Dess Pauk (fig.19) die niet net als de anderen op een visueel kenmerk van gebaseerd maar op een quote van Paul Klee: “A line is a dot that went for a walk”. Elke letter werd getekend als een wandeling waarbij blokken als obstakels worden gezien.

			Het kijklettertype bestaat alleen uit kapitale letters. Het is bedoeld voor titels en eventueel kopjes waarbij het duidelijk focust op de visuele aspecten. Het mooie aan dit lettertype is dat het de gedachtes van het Bauhaus en zijn ontwerpers met intelligente visuele beslissingen weergeeft. Hierdoor vertaalt het lettertype de inhoud van de tekst ook door vormen. Het concept heeft de letters gevormd en op die manier een functionele en esthetische waarde gegeven.<br>

			<h6>&emsp;</h6>

			<H1>CONCLUSIE</H1><br><br><br>
			
			Door een lang proces, wat eeuwen geleden in gang gezet is, zijn de conventionele lettervormen ontstaan. Een fundament voor hedendaags letterontwerp. Het heeft typografisch ontwerp, met behulp van verschillende technische ontwikkelingen, begrijpelijk gemaakt. Lettertypes krijgen hun karakter en vorm door verschillende concepten.

			Veelal heeft de tijdsperiode invloed op letterontwerpers. Door de tijd veranderen conventies. De geschiedenis laat zien dat de perspectieven van mensen en gemeenschappen veranderen.Zolang er verschillende mensen en groepen zijn met verschillende waarden en doelen, zullen zij zich willen presenteren met een tekstuele en visuele cultuur. Een passende manier van visuele communicatie is daarbij van belang. 

			De vormkeuze van een letter kan cruciaal zijn voor de doelmatigheid en aantrekkelijkheid van een lettertype. Daarbij gaat het niet alleen om de esthetiek van de lettervormen maar ook om wat ze functioneel kunnen toevoegen. Dit is de basis waar vanuit letterontwerpers aan de slag gaan. Letterontwerp kan toegepast worden als functioneel hulpmiddel om tekstuele informatie te verschaffen. Daarnaast kunnen letters vormen aannemen die visuele ondersteuning bieden voor de toepassing waarvoor ze gemaakt zijn. Het is aan de letterontwerpers om lettertypes te ontwerpen die gebruikt kunnen worden voor visuele communicatie. Lettervormen die ontstaan vanuit een concept met functionele of esthetische toepassing, maken het beter te gebruiken.

			Wat letterontwerp aan visuele communicatie kan toevoegen is functionaliteit en esthetische waarde. Letterontwerpers houden van typografie en onderzoeken de interactie tussen de visuele en functionele waarde van letters. In visuele communicatie moet een balans gevonden worden tussen de functionele en esthetische aspecten van een ontwerp. Wanneer een lettertype vanuit een concept ontstaat, kan het twee toepassingen hebben: leesletters of kijkletters. Waarbij leesletters door een functioneel concept ontstaan en kijkletters over het algemeen door een visueel concept. De twee verschillende toepassingen komen in de praktijk vaak samen en creëren een sterke relatie tussen het geschreven woord en de visuele overdracht van de inhoud.

			Door casestudies te doen naar verschillende lettertypes, die zijn ontstaan door verschillende motivaties, kom ik tot de volgende conclusie. Letterontwerp is een specialisatie dat tekstuele informatie visuele kracht bijzet. Typografie heeft een krachtig effect dat functioneel en visueel kan helpen. Het is daarentegen heel belangrijk dat de lettervormen ontstaan vanuit een concept en niet door toeval. Letterontwerp kan gebruikt worden als hulpmiddel voor het vertalen van talloze visuele uitingen, op zowel inhoudelijke als op visuele wijze. Het maakt visuele communicatie begrijpelijk en elegant.

			Deze scriptie dient daardoor niet alleen als theoretisch onderzoek, de vormgeving communiceert door middel van typografische toepassingen op een visuele manier. 

			<h6>&emsp;</h6>

			<H1>BRONNEN</H1><br><br><br>

			<H1>BOEKEN</H1>
			Ambrose, G. & Aono-Billson, N. (2011). Basics Graphic Design 01: Approach and Language. Zwitzerland: AVA Publishing.

			Bailey, S. (2002). In Alphabetical Order. Rotterdam: NAi Publishers.

			Erler, J. (2014). Hello I am Erik. Berlijn: Gestalten.

			Geert, S. & Pohlen, J. (1997). Letterfontein. Roermond: Uitgeverij Fontana.

			Gerber, A. & Lutz, A. (2006). INFLUENCES - A lexicon of contemporary Graphic Design. Berlijn: Die Gestalten Verlag.

			Hurlburt, A. (1989). Layout: the design of the printed page. New York: Watson-Guptill Publications.

			Meggs, B. & Purvis, W. (2006). Megg’s History of Graphic Design. New Jersey: John Wiley & Sons, Inc.

			Middendorp, J. (2012). De vorm van tekst. Amsterdam: BIS Publishers.

			Naegele, I., Eisele, P. & Ludwig, A. (2013). Neue Schriften. New Typefaces. Mainz: Niggli.

			Oosterbaan, W. (2014). Een leesbare scriptie: Gids voor het schrijven van scripties, theses en essays. Amsterdam: Prometheus.

			Rappo, F. (2009). Typeface as Program. Switzerland: ECAL university of art and design Lausanne.

			Tschichold, J. (1995). The New Typography: A Handbook for Modern Designers. Berkeley:University of California Press.

			Type]media (2010). 158 Answers; Eleven interviews conducted by the type]media class 2009/2010. Den Haag: KABK type]media class 2009/2010.
		
			Unger, G. (1997). Terwijl je leest. Amsterdam: Offsetdrukkerij Jan de Jong / de Buitenkant.

			<H1>WEB</H1>
			Noble, I. & Bestley, R. (zomer 2005). Yo Wittegenstein. Geraadpleegd op 23 november 2014, van http://www.eyemagazine.com/review/article/yo-wittgenstein.
	
			Thomson, G. (18 Dec 2005). William Caslon IV. Geraadpleegd op 30 november 2014, van http://www.typophile.com/node/16872 

			Bilak, P. (2011). Conceptual type? Geraadpleegd op 16 december 2014, van https://www.typotheque.com/articles/conceptual_type

			Knight, C. Glaser, J.(13 april 2012). When Typography Speaks Louder Than Words. Geraadpleegd op 15 december 2014, van http://www.smashingmagazine.com/2012/04/13/when-typography-speaks-louder-than-words/

			<H1>LEZINGEN</H1>
			Bilak, P. (3-12-2014). Gepresenteerd tijdens: Stroom Bibliotheek sessies. Den Haag.

			Stoessinger, N. / Morlighem, S. / Smitshuijzen, H. / van Roon, R. (27-11-2014). Gepresenteerd tijdens: TypeAmsterdam. Amsterdam.

			<H1>MAGAZINE</H1>
			Nilson, J. “Industrial Archeology – DIN, the first German Corporate Typeface?”, Encore Magazine, 2004-2008. Uitgave 13, p. 36.

			VanDerLans, R. “First Things First Revisited”, Emigre 51, 1999. p. -

			<H1>VIDEO</H1>
			De Bont, J. & Lamers, H. (Interview/regie)(augustus 2005) Rare Materie. [video]. Den Haag: Loftmatic.

			Quistgaard, M. (Interview)(zomer 2009) Peter Verheul: The 1 logo project. [video]. Den Haag: Danish Faces.

			Dutch Profiles. (Interview/Regie)(2009) Gerard Unger: Typographer. [video].Amsterdam: Submarine.

			Studio Joost Grootens (Regie)(2013) Studio Joost Grootens: Ceremony. [video]. Amsterdam: Studio Joost Grootens.

			Norm (presentatie)(december 2013) Conceptual Type: Type led by ideas. [video]. Kopenhagen: The Royal Danish Academy of fine Arts

			<h6>&emsp;</h6>

			<h1>ABSTRACT</h1>

			<h2>Type design as a form of visual expression
			— When type becomes more than words</h2><br>

			As a graphic designer, it is important to effectively communicate concepts visually. Typography is a medium that helps us with communicating of such content. It is easy to overlook type because it is everywhere. Usually, we read for content and ignore the familiar structural forms of our alphabet. Only when the characters are very large, or are presented to us in an unusual way, do we pay attention to the beautiful curves and rhythms of repetition that form our visible language. The starting point of my thesis coincided with my interest in better understanding this matter. Consequently, the research topic revolved around the question: What can type design add to visual communication? 

			The conventional letter shapes have formed through a long process put in motion centuries ago. Although typefaces get their character and form from all kinds of different ideas, this is the foundation for most of the contemporary ones. This includes not only the aesthetics of the letter forms, but also their functions.
	
			Type is something that we are confronted with every day. The written word is everywhere and opens the world for us. Typography is a servant to help us communicate content embracing a vast range of topics. However, the visual details of type have an impact far beyond the content of the text. The aesthetic qualities of a typeface can be achieved by a harmonious relationship between form, content and purpose. Type design is a very specialized discipline, that focuses on designing type. The design of a typeface could be defined as being a thorough search for the right form in order to transmit textual but also visual messages. 

			I believe type design shouldn’t be subject to randomness. It has to arise from a certain concept; a concept with a certain goal and purpose. This can be achieved in many different and experimental ways which makes diving into this strange matter interesting. The choice of a letterform is crucial for the effectiveness and attractiveness of a typeface. This involves not only the letterform aesthetics, but also what they can add functionally. This is the basis from which type designers go to work. Typeface design can be applied as a functional tool, to provide information through the written word. In addition, letterforms can provide visual support for the communication they were created for. It's up to the type designers to design appropriate typefaces that can be used for visual communication. The letterforms that arise from having a concept with functional or aesthetic purposes develop a complexity on their own that eventually makes them better in use.

			What type design can add to visual communication is function and aesthetics. Type designers love typography and investigate the interaction between the aesthetic and functional value of letters. When a typeface is created on the basis of a concept, it can develop in two directions: letters to read and letters to look at. Letters to read usually emerge from a functional concept, whereas letters to look at generally come from a visual concept. These two distinct areas often come together in practice. This phenomenon occurs due to a very strong relationship between the conception of the words as a message and their transmission in visible form. 

			Given these points along with the research of case studies of different typefaces has helped surpass the usual understanding of the topic. Type design is a specialization that gives visual power to textual information. Typography has a powerful effect that can help both functionally and visually. In order to function properly, it is very important for the letter forms to develop from a concept. Type design can be used as a tool for translating numerous visual communications, substantive and visually. In essence, following this process makes visual communication comprehensible and elegant.<br><br>

			<h6>&emsp;</h6>

			<h1>DANKWOORD</h1>

			Dirk Vis en Marjan Brandsma voor de scriptie begeleiding — Warna Oosterbaan voor zijn uiterst informatieve Een leesbare scriptie — Matthias Kreutzer voor het aangename gesprek en de mogelijkheid om vragen te stellen en Peter Wolters voor het lezen en bekritiseren van de tekst. 

			<h6>&emsp;</h6>

		</body>
</html>



		
	